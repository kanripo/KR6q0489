# -*- mode: mandoku-view; -*-
#+DATE: 2016-06-08 5:51
#+TITLE: 廣福山勝覺寺密印禪師語錄
#+PROPERTY: CBETA_ID J35nB343
#+PROPERTY: ID KR6q0489
#+PROPERTY: SOURCE Jiaxing Canon Vol. 35, No. B343
#+PROPERTY: VOL 35
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0489_J_010-0850c> 
#+PROPERTY: JUAN 10
廣福山勝覺寺密印禪師語錄卷第十¶
門人如暐等編¶

** 山居¶

#+BEGIN_VERSE
「　古木交環隱處深嵾天嶂外月來侵影旋丹桂經宵¶久露滴庭蘭坐夜沉白石雲壟居靜境綠崖煙樹樂¶閒林垂陰㧌動微風起撲面清香染素襟」
#+END_VERSE
¶

#+BEGIN_VERSE
「　十里嶸山傍水涼不同世燄倚風狂屈原被譖投江¶死介子因焚抱樹亡蹋碎行雲撥埜徑掃開積雪住¶山房柴扉晝夜無關閉坐看升山月轉廊」
#+END_VERSE
¶

#+BEGIN_VERSE
「　塌地爐邊架一鐺每餐飯後緩經行遙觀玉練飛泉¶舞近聽金鏘溜石鳴雲幕揭開山露頂雨簾卷罷筧¶停聲玅明盡在重巖裏勝出乘槎萬里情」
#+END_VERSE
¶

#+BEGIN_VERSE
「　芟出巖深古靜基何嘗樂意得便宜迎賓石徑和雲¶掃煮芋松枝帶雪炊池窄猶嫌谿水湊山高獨怨筍¶園遲到來幾處難周備異念同消莫自欺」
#+END_VERSE
¶

#+BEGIN_VERSE
「　由來得意住山巔古澗寒松話此禪細雨纔休風鼓¶崒殘雲將破月臨泉天明鳥出雛隨後日暮猿歸母¶向前萬點岩花從下墜般般佳趣果奇然」
#+END_VERSE
¶

#+BEGIN_VERSE
「　幽林鳥語噪高枝人謂深山春到遲吐玉白梅開五¶瓣拖金綠柳散千絲莓苔鬱鬱蓊新砌藤蔓蕭蕭長¶舊籬莫測東君行令早渾然放過許多時」
#+END_VERSE
¶

#+BEGIN_VERSE
「　萬壑林中居上嶸紙窗吹破一時明山花織地呈新¶錦社燕喧巢語故情芹蔕有泥憑雨洗茶爐無扇待¶風生其間但得相宜事縱不方圜也現成」
#+END_VERSE
¶

#+BEGIN_VERSE
「　山一重兮水一重瀾狂嶺峻勢如龍鳥啼春晝百般¶語雲伴曉峰幾樣容斜竹生斑橫古徑曲藤起蔓挂¶幽松苔封嶮巇橋難度未免頻頻倚竹笻」
#+END_VERSE
¶

#+BEGIN_VERSE
「　暮見朝聞仔細詳一聲鶯囀達心光蘿懸峭壁拖雲¶亂花落澄池戀水香彎澗泥深鰍鱔喜平原日暖蝶¶蜂狂等閒識得維摩意香積從來出上方」
#+END_VERSE

<pb:KR6q0489_J_010-0851a>¶

#+BEGIN_VERSE
「　時來和煦物皆通滿目遙看見未蒙麥浪風翻千頃¶綠桃霞日映一坪紅龍吟志涌山頭霧虎嘯威生月¶下風是處暖來多境致超群拔萃有奇功」
#+END_VERSE
¶

#+BEGIN_VERSE
「　世事渾忘意不專山居有趣最蕭然淺谿低步逢新¶月危磴高觀見遠天風拂綠煙幾樹柳水浸白雪一¶池蓮縈縈火宅一生者讓我深山樂晚年」
#+END_VERSE
¶

#+BEGIN_VERSE
「　缽囊久挂在崧寮德合乾坤義自昭雷迸山頭聲震¶地雲橫谷口氣吞霄彎藤倚樹如龍繞攲石居巔似¶虎朝現境生成觀不盡誰知春去落花飄」
#+END_VERSE
¶

#+BEGIN_VERSE
「　艸堂壁破脫泥沙暮見山間別是家風動階前竹掃¶地水流澗下浪推花吞鉤弄影思幽灩舞拍偷香望¶早霞近抵非唯通埜趣遠觀目極翫無涯」
#+END_VERSE
¶

#+BEGIN_VERSE
「　林下柴門竟未開寥觀晚寂嬾徘徊金烏低降銜山¶去玉兔高懸映水來新採香芸安睡褥久收曲榾煖¶爐灰枕頭方木拓圜相一覺橫眠樂俊哉」
#+END_VERSE
¶

#+BEGIN_VERSE
「　一帶煙嵐簇錦文曉峰深處鶴為群花開藥圃泥沙¶潤雨過芝田艸木芬翠柏蒼蒼逢趙老紅桃爍爍遇¶靈雲圜明一鑑通今古好向谿山共採芹」
#+END_VERSE
¶

#+BEGIN_VERSE
「　清居無伎罣心田樹有松花石有泉榻臥深雲多快¶樂廚烹淡飯少交煎閒行林下身輕健獨坐水邊意¶皎然近道榮場煙境好怎如一屋隱山前」
#+END_VERSE
¶

#+BEGIN_VERSE
「　未入崚嶒世念休林間不了第相酬慚將兔角敲空¶月愧把龜毛繫水鷗柳巷花街人慣住鶴林鹿徑我¶能修娛山樂水誰堪對獨有華亭坐釣舟」
#+END_VERSE
¶

#+BEGIN_VERSE
「　萬緣消向此高巔斷岸分崖別是天對境雲開山見¶面當門雨過柳抬肩幽林果實春風靜湛水光生夜¶月圜鶴作寒巢清夜夢覺來一唳出巖前」
#+END_VERSE
¶

#+BEGIN_VERSE
「　瞻風翫月出幽層風滿山川月滿陵月下煮茗風作¶扇風前指韻月為燈窗銜月影通三際鐘應風聲演¶一乘皓月清風常助興吟風嘯月有誰能」
#+END_VERSE

<pb:KR6q0489_J_010-0851b>¶

#+BEGIN_VERSE
「　抹月批風娛埜層風儔月侶共丘陵月升霧斂風和¶籟風卷簾開月伴燈挂月松纓拭玉鏡梳風竹韻點¶真乘因風指月全佗意風月雙忘我未能」
#+END_VERSE
¶

#+BEGIN_VERSE
「　傍水依山度歲華山為根業水為家水邊趺坐山陳¶供山外經行水獻花水似玻璃彰用處山如圖畫起¶生涯青山綠水常相伴詠水題山豈外誇」
#+END_VERSE
¶

#+BEGIN_VERSE
「　水闊山高對日華山嶸水灩助詩家水舒白練山拋¶玉山疊青蠃水噴花近水謐觀心地印遠山懸望海¶天涯將山就水全彰道離水忘山尚未誇」
#+END_VERSE
¶

#+BEGIN_VERSE
「　曠埜林中萬木森黃鸝隔葉弄玄音迎風梔子齊梢¶玉吐火榴花滿樹金山峭懸枝愈挺秀天晴染露更¶顏深清光六合開幽面意氣盈懷下翠岑」
#+END_VERSE
¶

#+BEGIN_VERSE
「　巍巍接漢靜居堂四顧雲依別有常一夏清涼門近¶柳三冬㬈暖戶當陽不貪塵世風光美只喜山林菜¶飯香每日如愚隨分過並無外計落思量」
#+END_VERSE
¶

#+BEGIN_VERSE
「　繁華愁見隱山中送往迎來久不逢心淨常懷明月¶共身輕每憶白雲同才能蓋世登臺劇氣節驚人過¶樹風正嘆之間時不待夕陽西去水流東」
#+END_VERSE
¶

#+BEGIN_VERSE
「　雨過山間錦自鋪何須策杖繞程途谿含白水一彎¶玉樹帶黃梅萬顆珠霧卷雲飛即意旨鳥鳴花笑是¶工夫清晨未覽長篇上起篆香煙預出爐」
#+END_VERSE
¶

#+BEGIN_VERSE
「　一枕波濤幾樹風不翻貝葉也相同朝煙錦布層林¶外暮水歌流洞壑中平地承雷龍骨換深山披霧豹¶文通往來背道區區者莫測雲巒有靜功」
#+END_VERSE
¶

#+BEGIN_VERSE
「　松嶺門高竹徑深一菴長掩亂雲岑穿櫺玉色輝寢¶案拂翠金聲動寶林碧嶂丹崖懸古𥨰清泉白瀑演¶幽琴更沉意欲登階聽月過山頭樹轉陰」
#+END_VERSE
¶

#+BEGIN_VERSE
「　山階月落影離池閉眼鼾沉夢未知身後輪迴蠶作¶繭目前光景燕銜泥黃金累石有期盡白髮堆霜無¶藥醫一陣西風空似洗然而不醒待何時」
#+END_VERSE

<pb:KR6q0489_J_010-0851c>¶

#+BEGIN_VERSE
「　雲布嶺頭意不偏其間是事偶將圜乘涼果木秋來¶實淘米谿泉雨到穿汲水煮茶歌樹下敲松撥子種¶山前靈苗但看生時穩日久成林蓋屋邊」
#+END_VERSE
¶

#+BEGIN_VERSE
「　萬類光生一月連悠悠朗發過山前青雲影裏鳴秋¶鴈綠樹陰中噪晚蟬岦岌峰巒同斂霧潺湲谿澗共¶收煙有人得義忘知見始信山家不夜天」
#+END_VERSE
¶

#+BEGIN_VERSE
「　白雲堆裏一居安不識人間住世繁藤綑竹寮一榻¶坐煙熏瓦缽二時餐濤聲出遠朝風聽日色升高對¶壁觀無限生涯隨分足山中豈得受貧寒」
#+END_VERSE
¶

#+BEGIN_VERSE
「　從來應用有乘時但得時乘不遠思灌芋隨分山峽¶水烹羹任採埜蹊藜廠煎茶灶當風置露坐蒲團對¶月移遙望當山先有兆清光影到歲寒枝」
#+END_VERSE
¶

#+BEGIN_VERSE
「　寄住巖阿已數年衲衣磨破一條肩燈油暮拾松生¶乳缾水朝提石涌泉有物現前堪應用無心過後取¶方圜隨拈黃葉朝陽補誤落谿頭過百川」
#+END_VERSE
¶

#+BEGIN_VERSE
「　風鳴葉落雨絲絲淚想塵勞一局棋千載蟠桃不種¶子一宵月桂要攀枝瞻天俯地真堪愧望影謀香果¶太癡天上五衰猶未免人間何事遠相宜」
#+END_VERSE
¶

#+BEGIN_VERSE
「　徹底覺無應世能眼空蕩蕩隱深嶒水清行潦千岐¶盡山紫滯煙萬疊凝飄葉隨流流那住浮雲橫谷谷¶何升一番雨過將纔了風到其間又放騰」
#+END_VERSE
¶

#+BEGIN_VERSE
「　涼回溢目見秋光廓爾圜明映八荒耀破昏沉中夜¶月洗清天地五更霜杳無煙篆籠峰頂未見苔文繡¶石床數日不逢風餞雨山泉潔似白銀漿」
#+END_VERSE
¶

#+BEGIN_VERSE
「　無人厭患苦娑婆三分光陰已二過昨夜金風拂埜¶磴今朝木葉掩山坡菩提結果無心種劍戟埋光有¶意磨特地悲秋思近日貪榮甘忍受奔波」
#+END_VERSE
¶

#+BEGIN_VERSE
「　高峻閒居得近霄煙崖碌岸莫能超集霞現起齊天¶繡堆雪鋪成滿地瑤樹穩不妨鸚鵡跳山寬豈礙霽¶雲飄曉風相送出東嶺池沼流泉一色昭」
#+END_VERSE

<pb:KR6q0489_J_010-0852a>¶

#+BEGIN_VERSE
「　高枕雲巒一夢中覺來大地迥皆同三家村對千丘¶水兩舍寮開萬里風占隴梅翹春色老積墀雪瀉日¶輪充目前不省尋常過廛市山林盡失功」
#+END_VERSE
¶

#+BEGIN_VERSE
「　殘冰釋盡有餘曛正好回光識見聞插漢峰巒彰美¶畫抱林谿水展佳文推沙浪暖魚分隊拂柳風和鳥¶喚群新景時來關不住聲聲噪向嶺頭雲」
#+END_VERSE
¶

#+BEGIN_VERSE
「　錫挂青山綠水涯敲風笑日兩無差春雷驚竹園添¶筍夜雨打梨澗出花落蕊翻波迷去蝶幽林舞翠召¶歸鴉天然不擇重巖下均布空山物外家」
#+END_VERSE
¶

#+BEGIN_VERSE
「　端坐幽居悅興來紅輪赫赫照高臺逢春柳絮千枝¶秀出雪松花萬樹開山境依時增艷麗靈光失度混¶塵埃臨風撼動濤聲吼不覺清音過九垓」
#+END_VERSE
¶

#+BEGIN_VERSE
「　林深若不正當春怎得寒巖萬物新入水山光消白¶晝迎人埜色賞清晨峰頭戴日懸天鏡艸尾垂珠獻¶地珍了念安然同運轉一般風率漢來雲」
#+END_VERSE
¶

#+BEGIN_VERSE
「　一目山河境界寬不能見道受欺謾茫茫水驟朝東¶澗靄靄雲行向北巒風振松濤呼鳥韻池留竹影釣¶魚竿俄然勁節從茲顯須要時人肯自觀」
#+END_VERSE
¶

#+BEGIN_VERSE
「　嘯月吟風幾度春隨方樂道不愁貧熬羹灶內燒黃¶栗待客盤中剪綠蘋一圃茶椿春復舊半瓢豆種晚¶成新方原雨足十分美廩貯林間待上賓」
#+END_VERSE
¶

** 雪谷¶

#+BEGIN_VERSE
「　誰把瓊瑤擲向空削成片片落無窮情非埜谷傳時¶冷意為家山報歲豐玉壁岩前松髮亂銀岧嶺畔竹¶腰躬蒙頭艸木今休怨自有來朝日出東」
#+END_VERSE
¶

** 月梅¶

#+BEGIN_VERSE
「　幹柢堅榮勢不灰時逢六九占春來寒山受淡標魁¶首冷地經霜立上臺蕊放時驚千鳥囀香飄處動百¶花開天間甚物同知已玉影輝兮月步哉」
#+END_VERSE
¶

** 除夕旗山題
<pb:KR6q0489_J_010-0852b>¶

#+BEGIN_VERSE
「　煙水茫茫莫問舟年窮且住碧雲頭爍天電勢情俱¶斂震地雷音量已收放彩星疏光萬丈含元殿古壯¶千秋殘更一盡東山曉不異前賢剖白牛」
#+END_VERSE
¶

其二(勝覺作)¶

#+BEGIN_VERSE
「　林中瑞氣靜邊生勝似歌歡樂錦城世暖羅幃塵意¶縱山寒紙帳道心清風翻岸上雲千丈鐘醒船頭夢¶五更靜夜聲聲出漢外阿誰向此悟圜明」
#+END_VERSE
¶

其三(迴龍題)¶

#+BEGIN_VERSE
「　遠眺山光近抵幽嬾從浩浪泛輕舟催年爆竹節前¶放占隴梅花雨後收揮麈拂開兩岸錦拈藤點破一¶江漚煥然天意春回首雲水滔滔孰共流」
#+END_VERSE
¶

** 元旦¶

#+BEGIN_VERSE
「　紛紛賞樂歲中華不省浮生甚可嗟晚出纔圜仍復¶缺朝升將正又偏斜行觀醉舞當風蝶坐聽酣歌伴¶水蛙本有未明隨景轉迎新改換舊時家」
#+END_VERSE
¶

** 秋菊¶

#+BEGIN_VERSE
「　百卉紛芬志不忙任佗凋謝我纔芳花簪秀杪黃金¶煉葉佩蒼條綠翠妝數浹階前承雨露一秋月後戰¶風霜千紅萬紫空爭鬥待此時來放晚香」
#+END_VERSE
¶

** 喜晴¶

#+BEGIN_VERSE
「　一榻昭然枕上明曉山窗白日初晴四維錦繡胸中¶起六合風光足下生皎皎禪心如玉潔醇醇道念若¶冰清抬眸局外無雲蔽秋水長天一色迎」
#+END_VERSE
¶

** 晚景¶

#+BEGIN_VERSE
「　度嶺夕斜漸漸昏卷簾待月不關門爐中火煖香浮¶座簷外風生葉落盆幾片白雲橫谷口一彎綠水抱¶山跟前行舉步壟岡望長笑一聲獨自焞」
#+END_VERSE
¶

** 山行¶

#+BEGIN_VERSE
「　暫息山亭望埜方風從葉裏過來涼苔生曲徑沿途¶秀薰出斜坡滿路香柳陌鋪綿春日盡竹林解袒夏
<pb:KR6q0489_J_010-0852c>¶天長晴川蕩蕩翻銀浪喜映高輝一段光」
#+END_VERSE
¶

** 船行¶

#+BEGIN_VERSE
「　長江拖練嶂堆瓊繞嶂成紋徹底清岸上崖懸花到¶長籬邊石壓筍斜生香飄戲蝶風中舞餌動遊魚浪¶裏爭入水天光紅日麗影端相對伴舟行」
#+END_VERSE
¶

** 次儀廷林公韻¶

#+BEGIN_VERSE
「　曾聞才茂與名芳起鳳丹丘得正陽秉就文雄開泮¶水生成志銳紹書香墨池宜點山河翠翰海能淘日¶月光不待臚傳聲已唱猶觀預兆五雲祥」
#+END_VERSE
¶

** 春日¶

#+BEGIN_VERSE
「　陽回禹甸十分嘉映日春山放彩霞乍暖鳥噓煙裏¶韻初晴魚泛水中花發宣美景毫非錯運轉良辰點¶不差幽谷舊來多雅趣重添埜色壯山家」
#+END_VERSE
¶

** 住耕廣福山堂六首¶

*** 翫月¶

#+BEGIN_VERSE
「　誰向海門拋玉毬浮波萬頃盡瑩周清宮有影獰龍¶躍暗闕無光狡兔愁天際星辰同晚現人間煙景共¶時收重門若閉昏沉裏即負長空一色秋」
#+END_VERSE
¶

*** 竹笻¶

#+BEGIN_VERSE
「　未曾作就巳先嘉能戰清霜拂晚霞秀杪插天搖鳳¶尾靈根竄地長龍牙無心出土超塵輩有節成林蔭¶物家倚過中庭門外看皎然紅日上山茶」
#+END_VERSE
¶

*** 芒鞋¶

#+BEGIN_VERSE
「　玉粒晚齊秋月天空梢擇去與人編入泥出水無嫌¶怨值雨逢陰有價錢久凍偏坡稱作首新苔滑石讓¶為先著來若向深山走先是跟頭透底穿」
#+END_VERSE
¶

*** 蓑衣¶

#+BEGIN_VERSE
「　不合公卿並宰僚長年山水伴漁樵春時綴雨瓊珠¶滾冬候凝冰玉片飄度嶺拂開苔上露穿雲絆斷萼¶中條遊蜂惱悶皆能解恐挂垂楊墜折腰」
#+END_VERSE

<pb:KR6q0489_J_010-0853a>¶

*** 紙帳¶

#+BEGIN_VERSE
「　碎許熱烹不動情直圖潔徹透天明一池死水相扶¶出數縷輕絲貫合成冷叟逢冬誇暖氣餓蚊遇夏諗¶饑聲恬然一覺將回醒恰在白雲洞口橫」
#+END_VERSE
¶

*** 耕犢¶

#+BEGIN_VERSE
「　骨骼生來健力多曾憐火宅把車拖鼻中貫就香繩¶練足下蹋穿碧鏡波帶水連開三疊畝隨童常聽四¶時歌助持埜老家豐稔滿案盈樽對月和」
#+END_VERSE
¶

** 山居五言(十首)¶

#+BEGIN_VERSE
「　春歸青嶂裏無曆甚知時庭竹抽新筍陵花發舊枝¶原高風到早山峻月來遲舉步登階望悠悠向上移」
#+END_VERSE
¶

#+BEGIN_VERSE
「　重林幽谷下無客可相親點秀山為伴涵清水作鄰¶月明天不夜壑潤石長春靜處彌佳景拈來意轉新」
#+END_VERSE
¶

#+BEGIN_VERSE
「　天色連山秀幽懷一旦開日臨松影到風轉浪聲回¶春艸生圜砌山花發滿臺鶯吟還未盡又聽杜鵑來」
#+END_VERSE
¶

#+BEGIN_VERSE
「　安居丘壑下節至不虛傳蘭放碧巖畔柳榮綠岸邊¶風來聞鶴唳雨過見山鮮每借目前境常消粥飯錢」
#+END_VERSE
¶

#+BEGIN_VERSE
「　平明開半戶清興巳同時報曙鴉聲況侵窗日影彌¶紅霞襯屋角白露綴松枝一色渾無異不吟甚有奇」
#+END_VERSE
¶

#+BEGIN_VERSE
「　風動雲將盡涼回夜漸長一天星現斗滿地菊經霜¶淑氣籠仙剎祥煙起御香東林竹與樹倒影在池塘」
#+END_VERSE
¶

#+BEGIN_VERSE
「　霜飛林葉老片片落高臺掃石留雲住洗池待月來¶清風搖古樹薄霧染蒼苔埜徑無人種黃花自晚開」
#+END_VERSE
¶

#+BEGIN_VERSE
「　世塵谿隔斷終日自安然風到竹鳴籟晴來松帶煙¶山空雲作伴夜靜月孤圜宴坐虛窗下寧同化樂天」
#+END_VERSE
¶

#+BEGIN_VERSE
「　片雲消點盡一月映山光甚處秋花放滿庭夜氣香¶廣寒宮未遠蓬島路何長握轉當風桂天然異世芳」
#+END_VERSE
¶

#+BEGIN_VERSE
「　埜老棲閒處天成豈自誇樹風喧樹唄山水繞山家¶歲盡春回艸夜沉燈吐花竹籬隔外月移影上窗紗」
#+END_VERSE
¶

** 楪榆美爾李先生別號省省道人至安江臨勝覺
<pb:KR6q0489_J_010-0853b>¶
訪師之三韻附此¶

#+BEGIN_VERSE
「　古寺棲名宿宗風已煥然偶從方丈室閒覷雨花天¶識面余無解忘言別有禪暫時餐法乳何日得還錢」
#+END_VERSE
¶

師次韻¶

#+BEGIN_VERSE
「　曾坐三生石今逢不偶然訪僧輝埜院扶日麗中天¶林鳥鳴俱道庭花笑有禪西來無別意正用不須錢」
#+END_VERSE
¶

** 顧余公署¶

#+BEGIN_VERSE
「　山門常不出今日為余來影拂霜前葉痕穿露後苔¶谿山隨顧盻風日趁徘徊應有三生約重逢絕點埃」
#+END_VERSE
¶

次韻¶

#+BEGIN_VERSE
「　移舟泊埜渡獲晤轉歸來兩岸飛黃葉一江長綠苔¶曙光遙映照雲影近徘徊喜證無生忍居塵不染埃」
#+END_VERSE
¶

** 夜讀師之語錄¶

#+BEGIN_VERSE
「　通身渾是法滿口滴醍醐只就現前喻何曾象外拘¶野干應震慴古佛任訶呼指出西來意聞人識得無」
#+END_VERSE
¶

次韻¶

#+BEGIN_VERSE
「　清光無向背吹照作醍醐谿淺足何論山容盡不拘¶水澄秋月鑑浪震曉風呼若到聲窮處歸源字字無¶山居絕句」
#+END_VERSE
¶

#+BEGIN_VERSE
「　鐺煮三餐瓔珞飯身披百結斷雲衣恰如蓬島鶴形¶像得到鶴形真可希」
#+END_VERSE
¶

#+BEGIN_VERSE
「　激源落曰吟寒韻藜杖出山撥埜聯巖畔春光傳信¶早今朝不倦到谿前」
#+END_VERSE
¶

#+BEGIN_VERSE
「　天意回兮一概平高原低阜總增榮新櫻長滿山風¶亂舊雪消完谿水清」
#+END_VERSE
¶

#+BEGIN_VERSE
「　屋伴青山竹一臺人間名利不相催常時趺坐磐陀¶上閒看春花謝又開」
#+END_VERSE
¶

#+BEGIN_VERSE
「　雲到嶺頭屋接天更緣何意聽谿前夜來水漲魚翻¶浪節至花開鳥噪玄」
#+END_VERSE
¶

#+BEGIN_VERSE
「　瞬息韶光不待饒逢時作務要同條倚山休種空花
<pb:KR6q0489_J_010-0853c>¶樹傍水還栽結子苗」
#+END_VERSE
¶

#+BEGIN_VERSE
「　古木林中秀色蒼出山經過一冬霜峰高莫謂無人¶往遠看風吹百世芳」
#+END_VERSE
¶

#+BEGIN_VERSE
「　息下雲鋤嬾種田聲聲布穀報林泉懸梁雨笠言無¶用春到深巖也直錢」
#+END_VERSE
¶

#+BEGIN_VERSE
「　塵非到地以何窮絕頂無攀有處通一揭柴扉山下¶望綠茸芳艸對春風」
#+END_VERSE
¶

#+BEGIN_VERSE
「　筍未出頭節已先竿竿不與艸同連雖然傲出東籬¶外根本依然在石邊」
#+END_VERSE
¶

#+BEGIN_VERSE
「　鬱鬱喬松耐得貧能生鳳羽長龍鱗山花簇錦須然¶俊何得一年四季新」
#+END_VERSE
¶

#+BEGIN_VERSE
「　杜語聲聲叫杏花諍濃鬥淡枉徒誇既然不出春山¶外淺白深紅共一家」
#+END_VERSE
¶

#+BEGIN_VERSE
「　山非色相浪非音轉首披沙便得金欲聽流鶯聲詠¶巧春光一道落幽林」
#+END_VERSE
¶

#+BEGIN_VERSE
「　山河瀑浪響滔滔歸到池塘未見嘈四面雲收光照¶近一堤柳動影涵高」
#+END_VERSE
¶

#+BEGIN_VERSE
「　寒來煨火暑披襟有杖何勞探淺深寂爾夜來攲枕¶臥瀰漫山水對君吟」
#+END_VERSE
¶

#+BEGIN_VERSE
「　炊火煙煙滿灶堂柴抽火滅自清涼而今揭去昏窗¶紙明月清風露兩廊」
#+END_VERSE
¶

#+BEGIN_VERSE
「　夕斜影艸弄黃昏彷彿之人畏虎蹲頃刻嬋娟一色¶照千山對望總消魂」
#+END_VERSE
¶

#+BEGIN_VERSE
「　擢秀芳松品不同揚聲里外吼清風根莖自歷誰能¶比勝出林泉萬木中」
#+END_VERSE
¶

#+BEGIN_VERSE
「　速把塵緣在此休晚山帶露莫惟愁風煙擾擾何時¶盡寒鴈一聲滿地秋」
#+END_VERSE
¶

#+BEGIN_VERSE
「　平徑旋歸多去就嶮山㟪𡾋少人登寒廚舊日無佳¶饌紫芋將來帶葉烝」
#+END_VERSE
¶

#+BEGIN_VERSE
「　嶺頭客到好商量松自高兮葛自長豈待凌雲一樹
<pb:KR6q0489_J_010-0854a>¶桂風前陣陣吐秋香」
#+END_VERSE
¶

#+BEGIN_VERSE
「　晚景關山障落暉寥寥孤鴈影偏飛牧童直就原牛¶臂撫掌呵呵一路歸」
#+END_VERSE
¶

#+BEGIN_VERSE
「　夜翻貝葉揚銀缸便見飛蛾共一雙不忍猶傷吹息¶後滿廊秋月進書窗」
#+END_VERSE
¶

#+BEGIN_VERSE
「　含秋月窟淨無塵岫嶺雲歸暫作賓不掩廬門深夜¶看菊梢帶露長精神」
#+END_VERSE
¶

#+BEGIN_VERSE
「　月移松影到禪龕那聽寒蛩永夜談一宿天明遼四¶顧好山青勢在晴嵐」
#+END_VERSE
¶

#+BEGIN_VERSE
「　一室幽哉夜正清天然分外有奇聲石橫谿口鳴山¶籟露滴蘿梢挂月晶」
#+END_VERSE
¶

#+BEGIN_VERSE
「　宴息恬然屋一間裏無堆障外無關玲瓏壁破光前¶境巉崒雲開顯後山」
#+END_VERSE
¶

#+BEGIN_VERSE
「　玉露垂松義可周一輪月色萬枝頭入林晚客輝開¶眼失穴獼猴止斷愁」
#+END_VERSE
¶

#+BEGIN_VERSE
「　高低雲散山原在凸凹情忘境自分鹿鳥銜花無覓¶處神光一道不同群」
#+END_VERSE
¶

#+BEGIN_VERSE
「　每憑一钁到曛斜翻轉雲堆見月華對月薅藤留石¶竹就巖燒土種山茶」
#+END_VERSE
¶

#+BEGIN_VERSE
「　日久長晴物不堪松枝色燥菜生蠶澆提拗在雲肩¶上明月清泉一杖擔」
#+END_VERSE
¶

#+BEGIN_VERSE
「　卜築當峰多向陽三間茅屋正中央巖前樹結千枚¶果雲外風傳一段香」
#+END_VERSE
¶

#+BEGIN_VERSE
「　寒霜摧茂已秋深撩亂飄飄落滿林有菊不隨楓葉¶墜獨留盞子送黃金」
#+END_VERSE
¶

#+BEGIN_VERSE
「　徐行步步下高岑藥採靈根涉險深一帶青煙藏獸¶貌半崖黃葉露禽音」
#+END_VERSE
¶

#+BEGIN_VERSE
「　破屋不瞞錦自彰席簾掩壁露斜陽祥雲擁日一天¶紫埜菊扶籬遍地黃」
#+END_VERSE
¶

#+BEGIN_VERSE
「　艸頭珠露遇冬凝感得清風一陣興蕩盡遊雲紅日
<pb:KR6q0489_J_010-0854b>¶現不能倚地結成冰」
#+END_VERSE
¶

#+BEGIN_VERSE
「　樹繞茅廬谿繞山閒來無事境難關雪眠澗底瓊花¶片苔卸石頭碧落斑」
#+END_VERSE
¶

#+BEGIN_VERSE
「　松門須靜景無窮曉發菴前眼界通繞樹雲開千屹¶翠升山日出一簾紅」
#+END_VERSE
¶

#+BEGIN_VERSE
「　水滿谿頭月滿天純清靜夜體如然寥寥獨向山前¶坐倒挂懸蘿舞翠煙」
#+END_VERSE
¶

#+BEGIN_VERSE
「　帶瑞靈芝標埜畫沾風淨水起池漣來人若到山中¶頂一到山中息萬緣」
#+END_VERSE
¶

#+BEGIN_VERSE
「　得意遊山山境好投言問路路方周坦然信步行將¶去蘚石文章看不休」
#+END_VERSE
¶

#+BEGIN_VERSE
「　山高異氣染蒼苔陣陣盤旋撥不開頂笠擔柴隨霧¶去披蓑負米帶雲來」
#+END_VERSE
¶

#+BEGIN_VERSE
「　長年守出歲寒心至道全彰勿遠尋雲宕江山穿珞¶線松飛堤磴貫衣鍼」
#+END_VERSE
¶

#+BEGIN_VERSE
「　一疊三旋路不多登山日暮影猶過來人莫畏嶇中¶嶮直透方知接漢峨」
#+END_VERSE
¶

** 宿沚水題新月¶

#+BEGIN_VERSE
「　金風獨露楚天秋暑氣騰騰萬里收無事倚樓窗外¶望一鉤挂向碧雲頭」
#+END_VERSE
¶

** 響山月照雪樓¶

#+BEGIN_VERSE
「　紛紛攲竹縱橫該殿閣重重盡粉開照夜蟾蜍出嶺¶上光含一色玉樓臺」
#+END_VERSE
¶

** 久雨忽晴¶

#+BEGIN_VERSE
「　高山漸次得陽和夜雨催詩漏洩多黯黯濃雲天外¶去空如洗淨月如磨」
#+END_VERSE
¶

** 長嶺之柳池¶

#+BEGIN_VERSE
「　湛滿幽然一鑑清涵天光景甚分明春殘樹動因風¶鼓舞落楊花不見聲」
#+END_VERSE
¶

** 福山詠紅梅
<pb:KR6q0489_J_010-0854c>¶

#+BEGIN_VERSE
「　休勞遠步出山階近看春從何處來雪未化時先有¶信庭前獨放一枝開」
#+END_VERSE
¶

** 茶谿隔渡桃花¶

#+BEGIN_VERSE
「　雲收雨住喜相逢倒影桃花映水中未度江頭隔岸¶看一山分作兩山紅」
#+END_VERSE
¶

** 旗山詠秋菊¶

#+BEGIN_VERSE
「　秋深露滴冷山房萬木林中葉巳黃幸有階前菊兩¶序金杯捧起接清霜」
#+END_VERSE
¶

** 雄谿之碧巖峰¶

#+BEGIN_VERSE
「　超出群峰卓在前丹青縱巧也徒然雷驚秀出春萌¶動連接青霄一洞天」
#+END_VERSE
¶

** 松林題網形山¶

#+BEGIN_VERSE
「　逐浪生來在碧滄因何不展曬高岡無心下水撈蝦¶蟹挂向山前網鳳凰」
#+END_VERSE
¶

** 迴龍和舒居士¶

#+BEGIN_VERSE
「　日融雪化水通淮非是谿山透淺湝春到巫峰逢雅¶峻月臨三峽見詩懷」
#+END_VERSE
¶

其二¶

#+BEGIN_VERSE
「　昨夜寒山放月毫窗櫺射透不須逃明明千里同風¶事豈在撥雲現手招」
#+END_VERSE
¶

** 水居¶

#+BEGIN_VERSE
「　綠水同天景未矇煙霾卷盡影涵空一輪淨面千秋¶照四季幽清萬古通獨耀無私觀嶺上對揚有準看¶波中流金簸動帆飄轉滿載船歸一岸風」
#+END_VERSE
¶

#+BEGIN_VERSE
「　苔封石砌枕高龐現境分明在曉窗雨點沙磯遺落¶籍雲行蓼岸展飛幢風颺鐘響千山社水笑波騰萬¶里邦日暮漁舟歸古岸微煙一抱起長江」
#+END_VERSE
¶

#+BEGIN_VERSE
「　一派彎流一曲崍彎旋曲繞共奇哉石銜倒樹朝風¶長崖覆懸花對水開吹笛迎涼牧埜苑垂絲避暑釣¶陰槐幽深境界無船過多少行人立渡臺」
#+END_VERSE

<pb:KR6q0489_J_010-0855a>¶

#+BEGIN_VERSE
「　回風曳雨在雲頭洗罷巒峰一陣休鼓落殘花生陋¶巷推來翠葉出山溝黃沙浪裏驚魚躍白石灘前趁¶鶩游映水星輝龍獻寶明珠搬出夜無收」
#+END_VERSE
¶

#+BEGIN_VERSE
「　千谿萬壑會平川透石靈源志力堅堤闊柳蒼煙繞¶岸流清光湛水浮天烏輪有意瞠開眼沙渡無人撥¶轉船為與紅鱗通漢徑一升巖谷照江邊」
#+END_VERSE
¶

#+BEGIN_VERSE
「　汀邊散步看行藏暗去明來各有方朗朗長天風月¶窟攸攸近岸水雲鄉翻金落鴨投寒浪放火流螢恨¶夕陽今古不齊多少事融消一念得平常」
#+END_VERSE
¶

#+BEGIN_VERSE
「　日出浮金布滿河人從此際認真多當陽見影招狂¶病對岸忘形墮寂魔水色原來空裏印漁音本是浪¶中歌一聲送去風纔了未盡長流又泛波」
#+END_VERSE
¶

#+BEGIN_VERSE
「　出粼蟹子過芳洲低處橫行罔測由曳伴離鄉沙上¶鴈漂生浪死水中鷗江邊雲網隨風挂空界虹橋順¶雨收記取渙公千里目必須更上一層樓」
#+END_VERSE
¶

#+BEGIN_VERSE
「　節逢秋後漸生涼光景逼人似水忙江上蘆分兩岸¶白隴邊菊綻一籬黃遊蜂戀蕊終須弱良驥追風始¶到強休謂此間無活計曹山有酒賀重陽」
#+END_VERSE
¶

** 五言¶

#+BEGIN_VERSE
「　馳舟江上客逍灑有奇緣空運雲騰雨山移水送船¶來鶿千點墨去浪一堆綿取性推篷看隨流得自然」
#+END_VERSE
¶

其二¶

#+BEGIN_VERSE
「　往來同一派天水共雙清舟擺龍形壯濤翻虎勢聲¶平觀高浪涌近照倒山橫化出金鱗去拏雲四海驚」
#+END_VERSE
¶

** 絕句¶

#+BEGIN_VERSE
「　朔風颯颯轉花梢凍徹寒潭未見蛟逐浪遊魚空戲¶水夜來桹板不須敲」
#+END_VERSE
¶

#+BEGIN_VERSE
「　天邊雲晦雨淋淋對對鴛鴦戲淺深昨日飛來方艸¶渡今朝又在綠楊陰」
#+END_VERSE
¶

#+BEGIN_VERSE
「　北風吹動斂春熅依舊𩆓天日色昏得錦老漁不就
<pb:KR6q0489_J_010-0855b>¶市一籃提進落花村」
#+END_VERSE
¶

#+BEGIN_VERSE
「　得魚償卻酒家錢綠樹陰邊繫釣船不管鉤頭香餌¶盡滿江風月正安眠」
#+END_VERSE
¶

#+BEGIN_VERSE
「　綿綿柳線任風拖驚起魚兒亂織梭影子當時窺得¶破成龍不住浪沙波」
#+END_VERSE
¶

#+BEGIN_VERSE
「　昨宵甘露勝醍醐紅蓼白蘋不受枯復感來雲一宿¶雨千谿盡合滿江湖」
#+END_VERSE
¶

#+BEGIN_VERSE
「　天邊未契水中投何必登橋又步樓白鷺飛來煙鳥¶去交然直在一江秋」
#+END_VERSE
¶

#+BEGIN_VERSE
「　移舟諳水在江濱萬頃風濤鼓動人先有斑鬚騰碧¶漢而今纔有化龍津」
#+END_VERSE
¶

#+BEGIN_VERSE
「　時光不覺近清明灑落桃花滿𥗒盈半逐東風隨水¶去隔江啼鳥喚流情」
#+END_VERSE
¶

#+BEGIN_VERSE
「　潦倒漁翁望店廛安心沽酒在魚船迥然遇著卒風¶雨斜挂蓑衣側岸邊」
#+END_VERSE
¶

#+BEGIN_VERSE
「　每憶長江直至今終歸必到海中心泓流因甚無窮¶盡一過澄潭滯住深」
#+END_VERSE
¶

#+BEGIN_VERSE
「　一灣淥水向東行兩岸蒼山列樹榮休謂此間無法¶說深藏鳥語佛千聲」
#+END_VERSE
¶

#+BEGIN_VERSE
「　風塵浪艇醉如泥順水東歸不復西臥到五更天未¶曉金雞兩岸為誰啼」
#+END_VERSE
¶

#+BEGIN_VERSE
「　瀑歸滄海一江靜煙出高叢四顧寬不待曉風重拂¶拭純清相契有何𩆓」
#+END_VERSE
¶

#+BEGIN_VERSE
「　晚霞散盡月升東滿目澄淵現碧空順水客舟歸似¶箭宿林鷺序轉如風」
#+END_VERSE
¶

#+BEGIN_VERSE
「　秋江澄徹似琉璃佩網漁人趁夜時幾度水寒摝不¶得扁舟只在月中移」
#+END_VERSE
¶

#+BEGIN_VERSE
「　陰連柳渡雲穿網風拂沙汀水泛舟夜宿蘆花不著¶岸日行滄浪豈隨流」
#+END_VERSE
¶

#+BEGIN_VERSE
「　瑞雲含雪灑江湖靉靉乘風萬里鋪鄰近江邊開牖
<pb:KR6q0489_J_010-0855c>¶看轉成玉岸白銀途」
#+END_VERSE
¶
¶
¶

　(弟子曾如度號勝甫捐刻¶
　密印禪師語錄第十卷伏願世世熏修不迷正路¶
　生生覺悟得遇真機¶
康熙二十一年壬戌歲季秋月板入浙江嘉興府楞¶
　嚴寺般若坊附藏流通本郡信士吳知先書梓士¶
　倪天章刊)
<pb:KR6q0489_J_010-0856a>¶

