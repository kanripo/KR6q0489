#-*- mode: mandoku-view; -*-
#+DATE: 2015-08-30 21:52:57.887406
#+TITLE: 廣福山勝覺寺密印禪師語錄
#+PROPERTY: CBETA_ID J35nB343
#+PROPERTY: ID KR6q0489
#+PROPERTY: SOURCE Jiaxing Canon Vol. 35, No. B343
#+PROPERTY: VOL 35
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0489_J_011-0856a> 
#+PROPERTY: JUAN 11

 廣福山勝覺寺密印禪師語錄卷第十一¶
門人如暐等編¶

雜偈　諸贊　自贊¶

住勝覺旗山隨處示眾共二十首¶

#+BEGIN_VERSE
「　當機貴在力逢緣一任雲興問上前千澗水流必到¶海萬山月落不離天兩頭擔出攔中斷格外呈來對¶面穿中得雪峰鱉鼻口悉從方外打鞦韆
#+END_VERSE
」¶

#+BEGIN_VERSE
「　行一香完坐一香本來無礙也相防千生有漏情難¶盡萬劫無明影未忘非止閒行消白晝豈甘空坐守¶清堂忽然迸破孃生面不負林間走一場
#+END_VERSE
」¶

#+BEGIN_VERSE
「　天長地久總相然一色光含億萬年烈日如爐烝豹¶髓飛泉似劍觸龍淵電光豁閃穿鍼玅雲貌纔興轉¶臂玄無數能仁今古共一回拈出一回鮮
#+END_VERSE
」¶

#+BEGIN_VERSE
「　白晝雷鳴聲震空知音聞聽耳雙聾勾神快向聲前¶薦引祟休於電後通仙侶浮槎逢漢月商人採寶遇¶時風入流亡所同歸處渴飲曹谿水一鍾
#+END_VERSE
」¶

#+BEGIN_VERSE
「　從來大道絕疏親臂腕相攙掖後人水底金虯呼獬¶廌空中玉兔照星辰一來一往千年燦或缺或圜萬¶載新上下高低同隻眼風飄香桂遠傳因
#+END_VERSE
」¶

#+BEGIN_VERSE
「　百川湛合理何窮光接澄淵上界通急浪灘頭休探¶影寧波岸畔且收篷龍藏東海登天勢鯤化北溟掩¶日雄香水重重來集會恢張法性任圜融
#+END_VERSE
」¶

#+BEGIN_VERSE
「　無端向外憶生緣滿目家山轉棄捐延客馬師仍合¶醬祈賢讓祖故磨磚薪山雪禁無人採花圃風搖有¶蝶穿枯木龍吟無所礙遊人盡被葛藤纏
#+END_VERSE
」¶

#+BEGIN_VERSE
「　相逢不滯有無機一蹶翻身到翠微獨我宮中光曣¶曣從佗山外雨霏霏龍天捧足祥雲粹玉獸銜花瑞¶相希初吼一聲狐氣盡人傳獅子奮全威
#+END_VERSE
」¶

#+BEGIN_VERSE
「　皚皚雪月未嘗昏休把安心斷臂論一色無餘欽慧¶命纖塵有動觸慈尊掀翻法座仍扶几寒透肝腸復
<pb:KR6q0489_J_011-0856b>¶轉熅一印不疑須了當太鵬出現取龍吞
#+END_VERSE
」¶

#+BEGIN_VERSE
「　玲瓏無礙若虛庭雲散窗前月滿櫺帶露喬松常拂¶翠當風蘭卉遠飄馨三明普照六塵淨九竅全通萬¶慮停到此聖凡情共盡何分劣相與殊形
#+END_VERSE
」¶

#+BEGIN_VERSE
「　標出奇峰撐碧寥埜雲蕩盡色連霄曾經慧鑑雙輪¶照那懼寒風五夜飄德忝光輝舒秀氣恩沾雨露長¶靈苗分明不假神通力法爾如然本自高
#+END_VERSE
」¶

#+BEGIN_VERSE
「　深深綠艸起東皋長養烏駒得俊毛蹋透玄關知地¶穩瞠開慧眼見天高扭回埜鴨權為伴呼轉魔軍且¶代勞玅用今騰何處息一江風靜斂波濤
#+END_VERSE
」¶

#+BEGIN_VERSE
「　單著一邊只謂無無錐卓地有通衢鳳凰山下收金¶粟翡翠谿邊摘玉蘆海寶千般還易負摩尼一顆最¶難孤隨心滿愿皆如意應物場中不墮枯
#+END_VERSE
」¶

#+BEGIN_VERSE
「　有漏身藏無價珠遂忘故此涉長途逢人指出其中¶寶信手擎來獻老夫爍爍走盤光不減堂堂映物燄¶何孤功歸續向如來藏耀遍叢林義不殊
#+END_VERSE
」¶

#+BEGIN_VERSE
「　祥雲作蓋本非根豁尒因風又現存伴鶴飛來旋鶴¶樹從龍行去繞龍門有收有放非閒走無束無拘豈¶亂奔運向林中枯槁處平常帶雨灑乾坤
#+END_VERSE
」¶

#+BEGIN_VERSE
「　騰今耀古露真常祖剎何曾夜寂涼開眼明知燈是¶火歸家始覺殿為堂金鍼玉線條條彩鐵壁銀山座¶座光截鶴續鳧俱勘破高低相應廣流芳
#+END_VERSE
」¶

#+BEGIN_VERSE
「　祖庭秋晚賴誰能一道圜光觸處興茶熟地爐無客¶待芹生水際有雲烝隨緣放下何曾減信手拈來尚¶未增百尺鳥窠能作主布毛吹起續傳燈
#+END_VERSE
」¶

#+BEGIN_VERSE
「　波瀾深處泛輕舟一曲漁歌泊渡頭芳艸堤邊堪曬¶網疏蘆岸畔好垂鉤始知影到人非到方信橋流水¶不流復問其中端的旨滿船風伴一輪秋
#+END_VERSE
」¶

#+BEGIN_VERSE
「　真誠烏弋產獅兒百獸群中孰敢欺嗥吼斡回天際¶月蹲踞坐斷嶺頭岐獨行獨步人難並為瑞為祥自
<pb:KR6q0489_J_011-0856c>¶不疑出窟若無聲震地萬峰深處有誰知
#+END_VERSE
」¶

#+BEGIN_VERSE
「　尺璧寸陰殖價難披衣得坐靜時看然無法鼓當風¶奏現有瑤琴對月彈雲帳揭開天眼淨墨花飛遍硯¶池乾更沉漏永將休下燦燦銀河斗柄寒
#+END_VERSE
」¶

居山示眾四首¶

#+BEGIN_VERSE
「　戀著空花受往還徒勞披霧隱深山執情漂墮長江¶浪背境沉埋永夜關穿徑竹邊和鳥噪過霜橙裏效¶猿攀真然巨量吞舟者不作潛萍合水灣
#+END_VERSE
」¶

#+BEGIN_VERSE
「　為人憤志莫辭艱直下迸開五蘊山露地玉毫輝萬¶象遼天金鏃破三關居榮豈被榮場礙處辱何妨辱¶境攀一片閒雲留不住行通鳥道接流灣
#+END_VERSE
」¶

#+BEGIN_VERSE
「　知歸休用管窺斑當下無心盡此山芳艸馬嘶回地¶軸綠楊牛吼轉天關通津春浪隨消長拂樹秋風絕¶仰攀黃葉從來猶分外何妨飄蕩落泥灣
#+END_VERSE
」¶

#+BEGIN_VERSE
「　頃盡微寒無兩般鷓鴣啼在月當山塵塵朗耀通天¶際剎剎圜明透海關灰志難逃落見障存緣未免受¶魔攀獨行窄路無寬見那覺滄溟納眾灣
#+END_VERSE
」¶

示病者¶

#+BEGIN_VERSE
「　觸著鋒鋩便捨頭無明大症一時休依方揀藥來療¶治烈燄阬中又潑油
#+END_VERSE
」¶

#+BEGIN_VERSE
「　即時氣斷樂無疆莫教來年返禍殃埜祟相牽容易¶解家親作耗卒難禳
#+END_VERSE
」¶

春耕示眾¶

#+BEGIN_VERSE
「　急箭韶光實可哀田園休待艸深來古今養子不如¶父無限家門一世灰
#+END_VERSE
」¶

贈雲嶔禪人¶

#+BEGIN_VERSE
「　二暑一休遍界秋孤光越出萬山頭神仙不貴封官¶職穩坐蓬萊樂自由
#+END_VERSE
」¶

贈雲嶽禪人¶

#+BEGIN_VERSE
「　此寺荒涼久硜心欲播揚誰知今日意還是舊時光
<pb:KR6q0489_J_011-0857a>¶果滿迴龍院花開勝覺場風雲相聚會終有一番香
#+END_VERSE
」¶

贈雲徹禪人¶

#+BEGIN_VERSE
「　倒卻竿頭誓不栽苦心常要一肩抬廝兒境界非能¶小樓至擎拳再後來
#+END_VERSE
」¶

懷雲岩禪人¶

#+BEGIN_VERSE
「　倚天照雪利無私殺活全彰在一時離相絕名人不¶會臨將短笛隔山吹
#+END_VERSE
」¶

贈雲岸禪人¶

#+BEGIN_VERSE
「　長年瀝膽為林泉引水開池應有緣一任魚龍生誹¶謗何曾枉使昧心錢
#+END_VERSE
」¶

贈雲岫禪人¶

#+BEGIN_VERSE
「　心無礙處若晴空朗朗端然在個中上下圜明左右¶看並無南北與西東
#+END_VERSE
」¶

贈古風掩關¶

#+BEGIN_VERSE
「　獨向峰頭頂上行須知卓處要超情一朝跳出牢關¶外始見曹源正脈清
#+END_VERSE
」¶

贈全一禪人¶

#+BEGIN_VERSE
「　知恩相報苦難休絕後鑊湯走一頭無影林中懸日¶月不萌枝上辨春秋
#+END_VERSE
」¶

贈雲崢禪人¶

#+BEGIN_VERSE
「　歸來不昧己當時作棟為梁在此基古寺頹零三六¶載今朝又仗汝撐持
#+END_VERSE
」¶

贈雲嶸禪人¶

#+BEGIN_VERSE
「　大富門風家最貧時來節至換衣巾一年一度山前¶看谷暖陽回自有春
#+END_VERSE
」¶

贈斷崖禪人¶

#+BEGIN_VERSE
「　迸破疑團當下休莫將山水再惟惆頂門自有通霄¶氣包褁乾坤在裏頭
#+END_VERSE
」¶

贈雲崇禪人¶

#+BEGIN_VERSE
「　靈苗穩當出頭來豈被風霜陣陣摧植在林中不妄
<pb:KR6q0489_J_011-0857b>¶動有時也作棟梁材
#+END_VERSE
」¶

示雲峰禪者¶

#+BEGIN_VERSE
「　殿後藏身虛歲月門前側足誤平生艸頭珠露休貪¶戀坐斷峰雲頂上行
#+END_VERSE
」¶

贈養忠禪人¶

#+BEGIN_VERSE
「　一列青山一派谿迢迢曲徑使人迷今來收足單前¶坐無耳聞鐘箇箇齊
#+END_VERSE
」¶

贈雲瑞禪人¶

#+BEGIN_VERSE
「　冰情化盡雪心融眼面浮塵漸漸空好出松門旋一¶匝時常觸動有真風
#+END_VERSE
」¶

贈雲埜禪人¶

#+BEGIN_VERSE
「　千山疊疊渺難窮直在當然一鑑通應化隨方雖有¶異無錐卓地又相同
#+END_VERSE
」¶

贈雲亭禪人¶

#+BEGIN_VERSE
「　不攀月桂不尋枝光景何曾欠一時落在掌中隨取¶用休將意馬走多岐
#+END_VERSE
」¶

送純修王大德¶

#+BEGIN_VERSE
「　新成舊歲歲成新目下難忘一段春谷口停猿驚坐¶客松枝待鳥喚行人
#+END_VERSE
」¶

贈雲崑禪人¶

#+BEGIN_VERSE
「　春到鉤簾歸乳燕秋來穴紙出蒼蠅林間休了這場¶事餘外清閒不過僧
#+END_VERSE
」¶

贈雲祥大德¶

#+BEGIN_VERSE
「　雲耕月種不差時盡在把鋤見處宜博飯開田林下¶務家常能有幾人知
#+END_VERSE
」¶

示惟菴大德¶

#+BEGIN_VERSE
「　水從大海月從天湛則清兮淨則圜水湛月圜情坐¶斷出頭分外獨超然
#+END_VERSE
」¶

贈廓然大德¶

#+BEGIN_VERSE
「　珍囊不惜念常存擬向何方助法門𠁼點一○全信
<pb:KR6q0489_J_011-0857c>¶受雷音未震已叨恩
#+END_VERSE
」¶

贈歸元禪人¶

#+BEGIN_VERSE
「　揚起孤燈少睡眠撥前看後是何緣影光脫落眼空¶廓一覺天明正不偏
#+END_VERSE
」¶

贈簡心王居士¶

#+BEGIN_VERSE
「　一折了然便到家交光雪月定無差寒情化盡東風¶轉結實還培五葉花
#+END_VERSE
」¶

贈雲覺禪人¶

#+BEGIN_VERSE
「　求智不若了無明了得無明快一生智慧無明俱了¶了魔宮虎穴任橫行
#+END_VERSE
」¶

贈雲貫禪人¶

#+BEGIN_VERSE
「　門外炎天似火燒誰人不愛雪花飄一朝頓入空王¶殿寒暑不干本寂寥
#+END_VERSE
」¶

贈法海禪人¶

#+BEGIN_VERSE
「　僧祇不歷便稱尊掘棘分明要斷根根斷力微鋤柄¶折十方一路涅槃門
#+END_VERSE
」¶

贈法藏禪人¶

#+BEGIN_VERSE
「　誓入當來駕此舟怎離兩岸與中流夜深不向蘆灣¶宿一色圜明正九秋
#+END_VERSE
」¶

贈超凡陳居士¶

#+BEGIN_VERSE
「　寂寞門庭冷似冰長年自憶百無能東君德布叢林¶下吹徹寒梅樹樹興
#+END_VERSE
」¶

贈陳門蕭居士¶

#+BEGIN_VERSE
「　喻若池中朵朵蓮淤泥不染自新鮮覺除淨穢無分¶別東土西方一坦然
#+END_VERSE
」¶

示端石禪人¶

#+BEGIN_VERSE
「　寂寂靈靈莫放憨有何禪道與君參吹毛劍下分身¶去仰望商量落二三
#+END_VERSE
」¶

示融通禪人¶

#+BEGIN_VERSE
「　天魔相近不知蹤坐斷當央第一峰到此了時無可
<pb:KR6q0489_J_011-0858a>¶了高人豈肯便疏慵
#+END_VERSE
」¶

贈寶峰大德¶

#+BEGIN_VERSE
「　凡聖同居個個圜目前轉變隔重煙毘嵐風卷無高¶下市井林泉月一天
#+END_VERSE
」¶

贈月朗大德¶

#+BEGIN_VERSE
「　人誇了當只除心無燄明珠易得沉更進龍門行一¶匝方知滄海幾何深
#+END_VERSE
」¶

贈越凡賀居士¶

#+BEGIN_VERSE
「　寒山枯木黃昏際古殿殘燈夜靜時撐出瞎驢正法¶眼流傳千載鑑愚癡
#+END_VERSE
」¶

贈賀門陳居士¶

#+BEGIN_VERSE
「　生死輪迴是妄招心光未燦障難消秋江白霧齊收¶盡一刻圜明當下超
#+END_VERSE
」¶

示開照大德¶

#+BEGIN_VERSE
「　佛祖本無一物傳拂牛劍氣為愚賢堯天境界無征¶戰不令而行樂化年
#+END_VERSE
」¶

示如心禪者¶

#+BEGIN_VERSE
「　清光滿眼照無邊只為瞳兒被物遷非是物兮非是¶眼當陽一棒脫縈纏
#+END_VERSE
」¶

贈開凡饒居士¶

#+BEGIN_VERSE
「　靈根夙種果非差把斷長江直到家煙盡晚來窗外¶看一輪明月映天涯
#+END_VERSE
」¶

贈漢卿馬居士¶

#+BEGIN_VERSE
「　無限迷頭入苦哉谿山磨盡幾英才知歸達士常如¶是步步蓮花火裏開
#+END_VERSE
」¶

贈盛我鑄鐘¶

#+BEGIN_VERSE
「　純鋼煉就甚堪誇須是當爐遇作家一火鑄成真法¶器洪音千古震中華
#+END_VERSE
」¶

示雪嵋禪人¶

#+BEGIN_VERSE
「　夜水金波少去翻必須先要頂𩕳端返身踢倒楊花
<pb:KR6q0489_J_011-0858b>¶岸方效漁人把釣竿
#+END_VERSE
」¶

寄雲山謝居士¶

#+BEGIN_VERSE
「　藥囊空盡就抽頭幾個男兒得便休不涉波瀾歸故¶里任佗門外逞風流
#+END_VERSE
」¶

贈明鑑周居士¶

#+BEGIN_VERSE
「　非是物兮非是心從空放下絕追尋彌雲喝退沒來¶往露出青天蓋古今
#+END_VERSE
」¶

贈明輝羅居士¶

#+BEGIN_VERSE
「　長河浪靜涵新月枯木花開露早春拈卻聖凡無二¶路通天徹地一時均
#+END_VERSE
」¶

贈君召賀居士¶

#+BEGIN_VERSE
「　進步如登萬里山須當著力莫回還緉鞋踏破峰頭¶止越出人間非等閒
#+END_VERSE
」¶

贈賀門金居士¶

#+BEGIN_VERSE
「　努力參禪休畏崎當軒直露不移時人間到此推無¶分處處風清月滿池
#+END_VERSE
」¶

贈瑞雪禪人¶

#+BEGIN_VERSE
「　直切分明指示君○中無點不須分此間莫待脣皮¶動啐啄同時便出群
#+END_VERSE
」¶

示月來大德¶

#+BEGIN_VERSE
「　要絕根塵第一株休隨浪蕊涉程途先須勘破浮生¶事始信閒名播五湖
#+END_VERSE
」¶

示繼武梁居士¶

#+BEGIN_VERSE
「　故園結果滿其枝惱亂猿情未了時酷暑今從秋晚¶斷一鉤新月上峨嵋
#+END_VERSE
」¶

贈達心大德¶

#+BEGIN_VERSE
「　大事難明路徑多不能折合便成魔果然達得無心¶處百億修羅盡罷戈
#+END_VERSE
」¶

贈覺凡胡居士¶

#+BEGIN_VERSE
「　水上浮漚夢裏花終朝使我日偏斜萬緣一目輕窺
<pb:KR6q0489_J_011-0858c>¶破攃手歸來是故家
#+END_VERSE
」¶

示應天大德¶

#+BEGIN_VERSE
「　未曾跳出刺中欄不歷栴檀到底難假使一爐燒化¶盡年終依舊孟春寒
#+END_VERSE
」¶

贈元見大德¶

#+BEGIN_VERSE
「　雨過雲開曉半明天邊一發盡圜成清光耀出乾坤¶外非是依山傍水行
#+END_VERSE
」¶

示忠和禪者¶

#+BEGIN_VERSE
「　巖頭佛法從胸涌摩詰香饈在上方會得古人出辦¶處一時周備萬年糧
#+END_VERSE
」¶

示悟一大德¶

#+BEGIN_VERSE
「　見道從教眼似眉迥然越出路中岐客常來往無留¶礙本住長安不用思
#+END_VERSE
」¶

示明一大德¶

#+BEGIN_VERSE
「　一光東照應皆全萬法同彰在此圜次第觀來窮不¶盡何勞別外轉求玄
#+END_VERSE
」¶

贈秉然賀居士¶

#+BEGIN_VERSE
「　為人在世莫同癡火宅交煎仔細思思到無思安穩¶處雲開山舊不曾移
#+END_VERSE
」¶

贈恒融大德¶

#+BEGIN_VERSE
「　欲離有漏出凡籠念念猶如救火同異日煙消灰冷¶盡分明別是一家風
#+END_VERSE
」¶

贈恒通大德¶

#+BEGIN_VERSE
「　處處桃花三月放家家雞向五更啼能藏不住非聲¶色覺了所知盡不迷
#+END_VERSE
」¶

壽彭居士¶

#+BEGIN_VERSE
「　九品蓮臺萬朵香七重行樹千枝秀速將情見盡揩¶磨同證金剛無量壽
#+END_VERSE
」¶

贈應祿彭居士¶

#+BEGIN_VERSE
「　水中顧影枉勞神雖現其中未是真淡淡秋雲無點
<pb:KR6q0489_J_011-0859a>¶蔽舊時風月卻從新
#+END_VERSE
」¶

示寂定大德¶

#+BEGIN_VERSE
「　合水和泥須換步平田淺艸要翻身頂𩕳若具通方¶眼一陌花開萬里春
#+END_VERSE
」¶

贈雪谷大德¶

#+BEGIN_VERSE
「　諸行無常總是空浮生夢穩被他籠幻緣不著出情¶量蕩蕩無雲天地通
#+END_VERSE
」¶

示息塵大德¶

#+BEGIN_VERSE
「　昔年一別至今來心地方知尚未開莫謂無人重指¶示夜猿啼在月當臺
#+END_VERSE
」¶

贈無玷楊居士¶

#+BEGIN_VERSE
「　樹逢秋老難留艷水向東流無復波莫把光陰容易¶過靈臺一點要揩磨
#+END_VERSE
」¶

贈本淨楊居士¶

#+BEGIN_VERSE
「　青山屹屹水茫茫會得猶如在故鄉舉目相親親切¶處休生惆悵望斜陽
#+END_VERSE
」¶

示無著大德¶

#+BEGIN_VERSE
「　毛端放過有千差得本何愁聚海沙若要不經閻老¶案滅除陽燄與空花
#+END_VERSE
」¶

示含藏大德¶

#+BEGIN_VERSE
「　行盡千山在那方牛欄馬廄普光堂不翻貝葉文相¶現一度門開義兩行
#+END_VERSE
」¶

示不二大德¶

#+BEGIN_VERSE
「　這段因緣會也麼滔天浪是湛澄波有時把斷源頭¶路苦海全超一剎那
#+END_VERSE
」¶

示得元大德¶

#+BEGIN_VERSE
「　燦燦明珠晝夜光親逢實得卻相當若然見理不圜¶處縱尾金鱗易落湯
#+END_VERSE
」¶

示悟見大德¶

#+BEGIN_VERSE
「　誰是如來正法輪江山色秀洞中春炳然離此尋方
<pb:KR6q0489_J_011-0859b>¶便海外求珠非是珍
#+END_VERSE
」¶

示悟旨大德¶

#+BEGIN_VERSE
「　杜絕言詞不在音作家有甚芥投鍼就中一點齊拈¶卻正晝晴陽一色金
#+END_VERSE
」¶

贈無塵大德¶

#+BEGIN_VERSE
「　父母未生一著前智如鶖子亦難宣世人不識入頭¶處喚作將心直指傳
#+END_VERSE
」¶

贈明覺向居士¶

#+BEGIN_VERSE
「　這點靈光不可輕沉埋未悟沒深阬回頭勘破孃生¶面鋒鏑林中任縱橫
#+END_VERSE
」¶

示從修楊菴主¶

#+BEGIN_VERSE
「　眼前有事要人知垢盡明來處處宜識得蒼蒼眉兩¶道不同情境外邊馳
#+END_VERSE
」¶

示重修楊居士¶

#+BEGIN_VERSE
「　風飄雲練出危壑雨灑山谿漫古臺莫道不逢天意¶轉春光動地一時來
#+END_VERSE
」¶

示思修易居士¶

#+BEGIN_VERSE
「　頓破胸中一點疑猶如空界越須彌白雲若向黑山¶走不被彎藤怪石欺
#+END_VERSE
」¶

贈靈冶禪人¶

#+BEGIN_VERSE
「　艸裏不馳器易成久經大冶見靈明清音鑄出何方¶扣埜店黃昏喚有情
#+END_VERSE
」¶

示華峰禪者¶

#+BEGIN_VERSE
「　晚上無燈月現瑞風前有路桂生香回光頓入圜通¶裏不枉旗峰住一場
#+END_VERSE
」¶

贈了為大德¶

#+BEGIN_VERSE
「　遠觀近聽有奇緣寶劍一揮定正偏到此水窮山也¶盡中天直露一輪圜
#+END_VERSE
」¶

贈脫凡王居士¶

#+BEGIN_VERSE
「　凡情迥脫事非常應念沉淪在苦鄉了已若還不濟
<pb:KR6q0489_J_011-0859c>¶物誰來海內作慈航
#+END_VERSE
」¶

示本然大德¶

#+BEGIN_VERSE
「　念佛參禪須到家不然還是守空花眼前把捉消時¶歲失主臨危甚可嗟
#+END_VERSE
」¶

示惺知向居士¶

#+BEGIN_VERSE
「　眼觀莫及耳何聞山月一彎正不分人謂此間消息¶斷秋風動處水成紋
#+END_VERSE
」¶

示了見禪者¶

#+BEGIN_VERSE
「　出家正路別無求只要堅心看白牛春艸萌芽若不¶顧枉來林下剃光頭
#+END_VERSE
」¶

示惺然鄧菴主¶

#+BEGIN_VERSE
「　為僧非是樂便宜生死循環要出離杳杳冥冥消日¶過眼光落地苦難辭
#+END_VERSE
」¶

示惺見張居士¶

#+BEGIN_VERSE
「　朝朝谿澗順江流泛起漂舟要轉頭滿載月明若薦¶得不虛此岸度春秋
#+END_VERSE
」¶

示明達楊大德¶

#+BEGIN_VERSE
「　滅卻心猿絕細詳不明明處好承當山前鳥語聲聲¶噪道破元初一段光
#+END_VERSE
」¶

示明覺大德¶

#+BEGIN_VERSE
「　暑往寒來苦不休退身一步孰能酬斯時不辨賓中¶主滯到當來佛也愁
#+END_VERSE
」¶

示明輝楊居士¶

#+BEGIN_VERSE
「　昨夜東風吹滿林松濤落澗是何音不疑一念光通¶達五百年前在此今
#+END_VERSE
」¶

示明燦居士¶

#+BEGIN_VERSE
「　河沙玅用一微塵理有來源事有因莫道無波龍變¶化朝陽乾地盡沉人
#+END_VERSE
」¶

示明俊楊居士¶

#+BEGIN_VERSE
「　隔谿樹動有西風一物明時萬物同何必香煙從獸
<pb:KR6q0489_J_011-0860a>¶口端端只望出爐中
#+END_VERSE
」¶

示楊門聶居士¶

#+BEGIN_VERSE
「　曹谿一派理無多攪則差兮泛則訛活水山前若未¶契綠楊橋下望長波
#+END_VERSE
」¶

示明本大德¶

#+BEGIN_VERSE
「　寒蟬勸織鳥催耕豈待鐘敲月下聲聞所覺空空覺¶滿回頭返顧一般平
#+END_VERSE
」¶

示明德范居士¶

#+BEGIN_VERSE
「　少室玄微不較多岐分絲染太淆訛當陽劃斷分賓¶主莫教將身湊網羅
#+END_VERSE
」¶

示惟闊大德¶

#+BEGIN_VERSE
「　一處了然六不存全無障礙普稱尊隨將寶劍一時¶按盡教天魔喪膽魂
#+END_VERSE
」¶

示惟現大德¶

#+BEGIN_VERSE
「　證道人人事可能只緣撥火要挑燈昏昏一盡天明¶曉照化千山萬水冰
#+END_VERSE
」¶

示佩玄楊居士¶

#+BEGIN_VERSE
「　參禪似種朝陽地照著耕牛在面前頓斷繩頭無管¶帶綠楊兩岸任從眠
#+END_VERSE
」¶

示秀川楊居士¶

#+BEGIN_VERSE
「　受戒殺生勿兩岐是誰犯了是誰持返觀本自無來¶處當下雲開月正時
#+END_VERSE
」¶

示國甫楊居士¶

#+BEGIN_VERSE
「　不惜途勞勝覺來當陽一喝破塵埃了知幻化非干¶己一道清風送月回
#+END_VERSE
」¶

答德公劉居士次韻¶

#+BEGIN_VERSE
「　棟梁近日少人為君向南方擇異木用在一毛端上¶頭轉新架個獅兒窟端居吼退野干群續燄傳燈上¶正錄不獨旗山觀皓月紫雲佗日呼幽谷芬芬水艸¶納金牛郁郁藤蘿調玉鹿弄巧以成拙未拙削尖而
<pb:KR6q0489_J_011-0860b>¶作禿非禿一鎚擊碎琉璃缾共與維摩把口杜幻境¶有凋亦有成性天無罪亦無福清波弄影不堪傳石¶火翻身方可續接物並無水和泥利生豈用皮黏骨¶閻街市上有忙忙常寂光中何碌碌越出世間天莫¶測別傳教外人難卜往來三界任為賓果是瞿(曇真種族)
#+END_VERSE
」¶

初祖贊¶

#+BEGIN_VERSE
「　一葦浪裏度娑婆若遇知歸不較多影落寒潭人不¶會將來紙上起風波
#+END_VERSE
」¶

再贊¶

#+BEGIN_VERSE
「　來不喜去不憂一輪月萬載秋無心映入長江裏魚¶龍認影幾時休咄
#+END_VERSE
」¶

呂巖真人贊劉居士請題¶

#+BEGIN_VERSE
「　始會鍾離醉漢受渠仙術之功後將一粟問黃龍開¶眼依然似夢叱云守屍鬼子未免到頭落空怒將飛¶劍觸高宗怎奈一毫不動再拜復求指示覺知漏盡¶非終靈明一點近相通不把琴囊撥弄君來欲我書¶贊山事猶忙不恭春時放過等秋風吹出西江月頌
#+END_VERSE
」¶

自贊月菴請題¶

#+BEGIN_VERSE
「　處世一生全勿含養截佛正偏斷人伎倆理極情窮¶攔腮便掌這般惡僧誰肯瞻仰
#+END_VERSE
」¶

勝覺監院請¶

#+BEGIN_VERSE
「　破山續派靈隱傳芳握臨濟之寶劍剖衲僧之錦囊¶貧者即與肩擔臂荷富者便教家破人亡非是平地¶波浪從來萬古綱常
#+END_VERSE
」¶

嘯峰禪人請¶

#+BEGIN_VERSE
「　看這一慵僧半喜半不喜已生有此憑未生無可比¶用意即不中誰人畫得你畫得你具眼兒孫明的旨
#+END_VERSE
」¶

雲覺大德請¶

#+BEGIN_VERSE
「　旁觀略可憑正覷沒交涉幻像隨人看真心難辨別¶難辨別雲過山頭覺有月
#+END_VERSE
」
<pb:KR6q0489_J_011-0860c>¶

旗山監院請¶

#+BEGIN_VERSE
「　不覺來楚地迄今數十年心直遭人怨口快被人嫌¶問道不許喚作道參禪不許喚作禪灼然撥去眼中¶屑更要如何便動拳想起這般惡辣漢兒孫不把當¶為然
#+END_VERSE
」¶

頂目禪人請¶

#+BEGIN_VERSE
「　百戰功成一時卸下佛來亦打魔來亦罵尚非粗心¶何曾膽大有據可憑無人著價然尒較些不妨張挂
#+END_VERSE
」¶

融通維那請¶

#+BEGIN_VERSE
「　衲僧林下禍害佛祖位中冤家有時訶風罵雨有時¶攃土拋沙打穿無限桼桶不知那箇堪誇返身都歸¶正位勝過五葉一華
#+END_VERSE
」¶

法派¶

#+BEGIN_VERSE
「　真如廓際悟心宗繼祖聯芳道裔隆正照靈明開慧¶鑑一光普映達圓通
#+END_VERSE
」¶

聯芳偈¶

樵山如奐¶

#+BEGIN_VERSE
「　脈發川黔到楚天單提祖印授高賢時來休挂寒巖¶上據令當行續正傳
#+END_VERSE
」¶

雲嶸如晥¶

#+BEGIN_VERSE
「　紹隆佛祖意若何橫按莫邪不較多覿面一揮傳正¶眼人間天上本無佗
#+END_VERSE
」¶

月菴如朎¶

#+BEGIN_VERSE
「　地轉天回一陣風長空皓月出雲籠前賢不昧今相¶照光透圓明映楚中
#+END_VERSE
」¶

德嶠如奕¶

#+BEGIN_VERSE
「　越出描蹤捕影門英雄堪是濟兒孫眉間帶印出頭¶去萬古提持共報恩
#+END_VERSE
」¶

雪澗如暟¶

#+BEGIN_VERSE
「　先聖己靈概莫孤曹谿嫡派滿江湖只須蹋破沉潭
<pb:KR6q0489_J_011-0861a>¶月遞接高人上祖圖
#+END_VERSE
」¶

嘯峰如暐¶

#+BEGIN_VERSE
「　翼展摩天氣象殊新羅岸畔那能拘有時金翅入滄¶海奪盡獰龍頂上珠
#+END_VERSE
」
<pb:KR6q0489_J_011-0861b>¶

